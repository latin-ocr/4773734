ln orationibus Verrinis‚ quas una et consentiens virorum doctorum vox praestantis-
simis veterum oratorum scriptis adnumerat, quarta illa quae de signis inscribitur tum aliis
splendet virtutibus, tum multa praebet praesidia atque adiumenta ad historiam artis antiquae
accuratius cognoscendam. Versatur enim tota in perstringenda avaritia et impudentia, qua
Verres per triennium, ut insatiabilem statuarum, tabularum pictarum, vasorum Deliacorum Co-
rinthiorumque, omnis generis artificiorum cupiditatem expleret, privatorum aedes spoliavit,
oppida ornamentis nudavit, Deorum templa depeculatus est. Vix igitur quidquam in omni
antiquitate reperies, ex quo melius quam ex hac oratione, quantopere artes floruerint in Si-
cilia quamque· praeclara ibi exstiterint artis opera, discas.

Ut res quae hac oratione continentur legentium animos magnopere tenent et delec-
tant, sic elocutionis virtutes, elegantia, compositio et dignitas haud scio an maximam laudem
mereantur. Duae autem res sunt, quae primo adspectu admirationem moveant.

Ac primum quidem mirari licet, cur Cicero, quum omnes Siculi diem Verri dixissent
praeter Mamertinos et Syracusanos, quasi eorum patrocinium tueretur qui praedonem istum
non persequerentur accusarentve, id potissimum egerit, ut quantae iniuriae his duabus civi—
tatibus illatae essent, demonstraret. Cuius rei causam non est quod multis verbis explicem.
Quivis enim intelligit non potuisse hac ratione fieri, quin quid perpessi essent adversarii, cla-
rius appareret. Propter eandem causam facinora in privatos homines commissa enumerans
primo loco posuit signa, tabulas, alia artis opera Heio Mamertino erepta, et in extrema ora-
tione sacta civitatum expilatarum mentione miserrimam Syracusanorum direptionem commemorat.

Deinde est quod mireris Ciceronem ita de artis operibus loqui, ut rerum, quae ad
artes in effingendis formis versantes spectant, gnarus intelligensque videri nolit. Etenim quod

clarissimorum pictorum sculptorumque nomina pronuntiet se excusat, eademque vel ignorare
1*

